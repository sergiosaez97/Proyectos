När en av Fjällbackas hummerfiskare hittar en liten flicka drunknad, tror man först att hon dött av en olyckshändelse. Men obduktionen visar att hon har sötvatten med tvålrester i lungorna. Någon har alltså dränkt flickan inomhus, klätt på henne och kastat henne i havet. Men vem kan ha velat 7-åriga Sara så illa? Och varför?Patrik Hedström, vars sambo Erica nyss fött deras första barn, blir tillsammans med sina kolleger på Tanumshede polisstation återigen indragen i en komplicerad mordutredning. Bakom Fjällbackas idylliska fasad döljer sig en annan verklighet – med grannfejder, familjekonflikter och barnporrhärvor.Camilla Läckbergs tredje kriminalroman om Patrik Hedström och Erica Falck är lika oupphörligt spännande som Isprinsessan och Predikanten. Händelser i 1920-talets Fjällbacka vävs samman med nuet och det visar sig att gåtans lösning ligger i det förflutna.