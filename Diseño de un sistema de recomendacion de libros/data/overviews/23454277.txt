Pakeiskite savo gyvenimą. Perrašykite savo likimą.Pasaulinių bestselerių autorius Paulo Coelho sugrįžta su įspūdinga kelionės į save istorija – „Alefas“. Kaip ir pagrindinis skaitytojų pamilto romano „Alchemikas“ herojus, rašytojas išgyvena gilią tikėjimo krizę. Siekdamas dvasinio augimo ir atsinaujinimo jis nusprendžia iš naujo pradėti keliauti, eksperimentuoti, atkurti ryšį su jį supančia aplinka ir žmonėmis.Nuostabus ir įkvepiantis „Alefas“ kviečia kiekvieną iš mūsų pergalvoti asmeninės kelionės prasmę: ar tikrai esame ten, kur norime būti, ar darome tai, ką norime daryti? Kai kurias knygas reikia skaityti. „Alefą“ – išgyventi. Paulo Coelho gimė Rio de Žaneire 1947 metais ir yra vienas skaitomiausių pasaulio rašytojų. Visi jo romanai pelnė didžiulį populiarumą, o „Alchemikas“, „Veronika ryžtasi mirti“ ir „Vienuolika minučių“ tapo pasaulyje vienomis perkamiausių knygų – jos išverstos į 73 kalbas 168 pasaulio šalyse, o parduotų egzempliorių skaičius viršija 130 milijonų. Apdovanotas daugybe prestižinių tarptautinių premijų, nuo 2002 metų Paulo Coelho yra Brazilijos literatūros akademijos narys, 2007 metais paskirtas Jungtinių Tautų taikos pasiuntiniu.