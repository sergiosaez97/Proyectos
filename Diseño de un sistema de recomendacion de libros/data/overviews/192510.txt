ژوزه مائورو ده واسکونسلوس نویسنده‌ی برزیلی، در ۲۶ فوریه‌ی ۱۹۲۰، در بانگو از توابع ریو دو ژانیرو متولد شد. او که واجد توانایی فطری در نقل قول ماجراها و دارای حافظه‌ای افسانه‌ای و تخیل خیره‌کننده و تجربه‌ی عظیم انسان‌ها بود، برصدد نیامد که نویسنده شود: بلکه ناگزیر شد که نویسندگی پیشه کند. رمان‌هایش هم‌چون گدازه‌های آتش از درونش پرتاب شد. بایستی که می‌نوشت؛تنوع آثار ژوزه مائورو ده واسکونسلوس او را در میان شوخ‌طبعی و جدی بودن امور لطیف و غم‌انگیز، هیجان و سنگ‌دلی، به نوسان درمی‌آورد. این تنوع و وفور، گاهی نثر او را مانند تصویر زندگی از لحاظ کیفی دارای پست و بلند می‌کرد؛درباره‌ی درخت زیبای من گفته‌اند که این کتاب یکی از زیباترین آثاری است که درباره‌ی کودکی و دنیای آن نوشته شده است. شاید موفقیت این اثر بود که واسکونسلوس را برانگیخت تا سال‌ها بعد سرگذشت قهرمانش (زه‌زه) را در دو کتاب خورشید را بیدار کنیم و روزینیا قایق من دنبال کند؛